<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>De Christo</title>
        <author>Ps-Bonaventure</author>
        <editor>Chris Nighman</editor>
        <respStmt>
          <name xml:id="JW">Jeffrey C. Witt</name>
          <resp>TEI encoder; Contribution to source identification</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>De Christo</title>
          <date when="2019-08-13">August 13, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-08-13" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="UUyf3f-d1e424">
        <head xml:id="UUyf3f-d1e424-Hd1e99" type="question-title">De Christo</head>
        <p xml:id="UUyf3f-d1e424-d1e102">
          <ref corresp="#UUyf3f-d1e424-Qd1e112" xml:id="UUyf3f-d1e424-Rd1e104">Gregorius, in <title>Moralibus</title>
          </ref>
          <cit>
            <quote xml:id="UUyf3f-d1e424-Qd1e112">Nuntiante Angelo, et adveniente Spiritu sancto,
              mox Verbum in utero, et mox intra uterum Verbum caro: et manente incommutabili
              essentia Verbi, quae ei est et cum Patre, et cum Spiritu sancto coaeterna, assumpsit
              intra virginea viscera matris, ut impassibilis pati, et immortalis mori, et aeternus
              ante saecula, temporalis possit esse in fine saeculorum: ut per ineffabile sacramentum
              conceptu sancto, et partu inviolabili, secundum veritatem utriusque naturae, eadem
              virgo et ancilla Domini esset, et mater.</quote>
          </cit>
        </p>
        <p xml:id="UUyf3f-d1e424-d1e117">
          <ref corresp="#UUyf3f-d1e424-Qd1e127" xml:id="UUyf3f-d1e424-Rd1e119">Gregorius, in <title>Moralibus</title>
          </ref>
          <cit>
            <quote xml:id="UUyf3f-d1e424-Qd1e127">Ad hoc Dominus apparuit in carne, ut humanam vitam
              admonendo excitaret, exempla praebendo accenderet, moriendo redimeret, resurgendo
              repararet.</quote>
          </cit>
        </p>
        <p xml:id="UUyf3f-d1e424-d1e132">
          <ref corresp="#UUyf3f-d1e424-Qd1e142" xml:id="UUyf3f-d1e424-Rd1e134">Gregorius, in <title>Moralibus</title>
          </ref>
          <cit>
            <quote xml:id="UUyf3f-d1e424-Qd1e142">In altitudine sua divinitas a nobis, utpote
              parvulis, apprehendi non potuit; sed stravit se hominibus per humanitatem, et quasi in
              jacentem ascendimus; surrexit, et levati sumus.</quote>
          </cit>
        </p>
        <p xml:id="UUyf3f-d1e424-d1e147">
          <ref corresp="#UUyf3f-d1e424-Qd1e157" xml:id="UUyf3f-d1e424-Rd1e149">Gregorius, in <title>Moralibus</title>
          </ref>
          <cit>
            <quote xml:id="UUyf3f-d1e424-Qd1e157">Qui nos existere fecit ex nihilo, etiam sine sua
              morte revocare nos potuit a diabolica passione. Sed ut quanta esset virtus
              compassionis ostenderet, fieri pro nobis dignatus est, quod nos esse voluit; ut in
              semetipso temporaliter mortem susciperet, quam a nobis in perpetuum fugaret.</quote>
          </cit>
        </p>
        <p xml:id="UUyf3f-d1e424-d1e163">
          <ref corresp="#UUyf3f-d1e424-Qd1e173" xml:id="UUyf3f-d1e424-Rd1e165">Gregorius, in <title>Moralibus</title>
          </ref>
          <cit>
            <quote xml:id="UUyf3f-d1e424-Qd1e173">Mos medicinae est, ut aliquando similia similibus,
              aliquando contraria contrariis curet. Nam saepe calida calidis, et frigida frigidis;
              saepe etiam calida frigidis, et frigida calidis sanare consuevit. Veniens ergo ad nos
              desuper medicus noster, et tantis nos inveniens languoribus oppressos, quiddam nobis
              simile, et quiddam nobis contrarium apposuit. Ad homines quippe homo venit, sed ad
              peccatores justus.</quote>
          </cit>
        </p>
        <p xml:id="UUyf3f-d1e424-d1e178">
          <ref corresp="#UUyf3f-d1e424-Qd1e188" xml:id="UUyf3f-d1e424-Rd1e180">Gregorius, in <title>Moralibus</title>
          </ref>
          <cit>
            <quote xml:id="UUyf3f-d1e424-Qd1e188">Is, qui propter nos minor angelis sibi extitit,
              aequales nos angelis virtute suae minorationis fecit. Unde et moriendo, docuit mortem
              non metui; resurgendo, docuit de vita confidi; ascendendo, de coelestis patriae
              hereditate gloriari.</quote>
          </cit>
        </p>
        <p xml:id="UUyf3f-d1e424-d1e193">
          <ref corresp="#UUyf3f-d1e424-Qd1e203" xml:id="UUyf3f-d1e424-Rd1e195">Gregorius, <title>super Ezechielem</title>
          </ref>
          <cit>
            <quote xml:id="UUyf3f-d1e424-Qd1e203">Ut humanum genus a suo languore sanaret, tunc
              magna apparuit potentia medici, cum languor crevit aegroti.</quote>
          </cit>
        </p>
        <p xml:id="UUyf3f-d1e424-d1e208">
          <ref corresp="#UUyf3f-d1e424-Qd1e218" xml:id="UUyf3f-d1e424-Rd1e210">Gregorius, in <title>Moralibus</title>
          </ref>
          <cit>
            <quote xml:id="UUyf3f-d1e424-Qd1e218">Ad hoc unigenitus Dei filius formam infirmitatis
              nostrae suscepit; ad hoc invisibilis non solum visibilis, sed etiam despectus
              apparuit; ad hoc contumeliarum ludibria, illusionum probra, passionum tormenta
              toleravit, ut superbum non esse hominem doceret humilis Deus.</quote>
          </cit>
        </p>
        <p xml:id="UUyf3f-d1e424-d1e223">
          <ref corresp="#UUyf3f-d1e424-Qd1e233" xml:id="UUyf3f-d1e424-Rd1e225">Gregorius, in <title>Registro</title>
          </ref>
          <cit>
            <quote xml:id="UUyf3f-d1e424-Qd1e233">Descendens ad inferos Christus solos illos per
              suam gratiam liberavit, qui eum et venturum esse crediderant, et praecepta ejus
              vivendo tenuerant.</quote>
          </cit>
        </p>
        <p xml:id="UUyf3f-d1e424-d1e238">
          <ref corresp="#UUyf3f-d1e424-Qd1e248" xml:id="UUyf3f-d1e424-Rd1e240">Gregorius, in <title>Homilia</title>
          </ref>
          <cit>
            <quote xml:id="UUyf3f-d1e424-Qd1e248">Deus, qui in utero virginis incarnatus, in mundum
              sine peccato venerat, nihil contradictionis in semetipso tolerabat.</quote>
          </cit>
        </p>
        <p xml:id="UUyf3f-d1e424-d1e254">
          <ref corresp="#UUyf3f-d1e424-Qd1e264" xml:id="UUyf3f-d1e424-Rd1e256">Joannes Chrysostomus, in <title>Sermonibus</title>
          </ref>
          <cit>
            <quote xml:id="UUyf3f-d1e424-Qd1e264">Christus viator factus est, ut te sine labore
              faceret; ex muliere natus est, ut praevaricationem Evae deleret; homo appellatus est,
              ut te deum vocaret; filius hominis dictus est, ut te in filium adoptaret Dei.</quote>
          </cit>
        </p>
        <p xml:id="UUyf3f-d1e424-d1e269">
          <ref corresp="#UUyf3f-d1e424-Qd1e279" xml:id="UUyf3f-d1e424-Rd1e271">Joannes Chrysostomus, in <title>sermonibus</title>
          </ref>
          <cit>
            <quote xml:id="UUyf3f-d1e424-Qd1e279">O misericordia Christi, о Judae dementia! Ille eum
              triginta denariis paciscebatur, ut venderet; et Christus ei sanguinem, quem vendidit,
              offerebat.</quote>
          </cit>
        </p>
        <p xml:id="UUyf3f-d1e424-d1e284">
          <ref corresp="#UUyf3f-d1e424-Qd1e294" xml:id="UUyf3f-d1e424-Rd1e286">Joannes Chrysostomus, in <title>sermonibus</title>
          </ref>
          <cit>
            <quote xml:id="UUyf3f-d1e424-Qd1e294">Non sub tecto, sed sub coelo Christus immolabatur,
              ut universus аеr in excelso immolatae ovis odore a tetro mundaretur. Sed et terra
              simile beneficium sentiebat, decursi de latere sanguinis stillatione mundata.</quote>
          </cit>
        </p>
        <p xml:id="UUyf3f-d1e424-d1e299">
          <ref corresp="#UUyf3f-d1e424-Qd1e309" xml:id="UUyf3f-d1e424-Rd1e301">Ambrosius, <title>de Virginitate</title>
          </ref>
          <cit>
            <quote xml:id="UUyf3f-d1e424-Qd1e309">Omnia Christus est nobis. Si vulnus curare
              desideras, medicus est; si febribus aestuas, fons est; si gravaris iniquitate,
              justitia est; si auxilio indiges, virtus est; si mortem times, vita est; si coelum
              desideras, via est; si tenebras fugis, lux est; si cibum quaeris, alimentum est.
              <!--<i>-->Gustate<!--</i>--> igitur, <!--<i>-->et videte, quoniam Dominus suavis
              est<!--</i>-->.</quote>
          </cit>
        </p>
        <p xml:id="UUyf3f-d1e424-d1e322">
          <ref corresp="#UUyf3f-d1e424-Qd1e332" xml:id="UUyf3f-d1e424-Rd1e324">Ambrosius, <title>super Lucam</title>
          </ref>
          <cit>
            <quote xml:id="UUyf3f-d1e424-Qd1e332">Me illius infantiae Christi vagientis abluunt
              fletus: illae lacrymae mea delicta laverunt. Plus igitur, Domine Jesu, debeo injuriis
              tuis, quibus redemptus sum, quam operibus tuis, quibus creatus sum. Non prodesset
              nasci, nisi redimi profuissset.</quote>
          </cit>
        </p>
        <p xml:id="UUyf3f-d1e424-d1e337">
          <ref corresp="#UUyf3f-d1e424-Qd1e347" xml:id="UUyf3f-d1e424-Rd1e339">Ambrosius, <title>super Lucam</title>
          </ref>
          <cit>
            <quote xml:id="UUyf3f-d1e424-Qd1e347">Non solum fidem firmat, sed et devotionem acuit,
              quod Christus vulnera suscepta pro nobis coelo inferre voluit, abolere noluit, ut Deo
              Patri nostrae pretia libertatis ostenderet.</quote>
          </cit>
        </p>
        <p xml:id="UUyf3f-d1e424-d1e353">
          <ref corresp="#UUyf3f-d1e424-Qd1e363" xml:id="UUyf3f-d1e424-Rd1e355">Augustinus, in <title>Meditationibus</title>
          </ref>
          <cit>
            <quote xml:id="UUyf3f-d1e424-Qd1e363">Quid est Jesus, nisi Salvator? Ergo propter
              temetipsum esto mihi Jesus. Noli, Domine, noli sic attendere malum meum, ut
              obliviscaris bonum tuum. О bone Domine, si ego commisi unde damnare potes, tu non
              amisisti unde salvare soles.</quote>
          </cit>
        </p>
        <p xml:id="UUyf3f-d1e424-d1e368">
          <ref corresp="#UUyf3f-d1e424-Qd1e378" xml:id="UUyf3f-d1e424-Rd1e370">Augustinus, <title>de Vera Religione</title>
          </ref>
          <cit>
            <quote xml:id="UUyf3f-d1e424-Qd1e378">Nullum peccatum committi potest, nisi cum
              appetuntur ea quae Christus comtempsit, aut fugiuntur quae ille sustinuit. Tota itaque
              vita ejus in terris per hominem, quem suscipere dignatus est, disciplina morum
              fuit.</quote>
          </cit>
        </p>
        <p xml:id="UUyf3f-d1e424-d1e383">
          <ref corresp="#UUyf3f-d1e424-Qd1e393" xml:id="UUyf3f-d1e424-Rd1e385">Augustinus, <title>contra Julianum</title>
          </ref>
          <cit>
            <quote xml:id="UUyf3f-d1e424-Qd1e393">Caro Christi mortalitatem de mortalitate materni
              corporis traxit, quia mortale corpus ejus invenit; contagium vero peccati originalis
              non contraxit, quia concumbentis concupiscentiam non invenit.</quote>
          </cit>
        </p>
        <p xml:id="UUyf3f-d1e424-d1e398">
          <ref corresp="#UUyf3f-d1e424-Qd1e408" xml:id="UUyf3f-d1e424-Rd1e400">Augustinus, <title>contra Julianum</title>
          </ref>
          <cit>
            <quote xml:id="UUyf3f-d1e424-Qd1e408">Christus in carne quidem, et de carne; non tamen
              carnaliter, sed spiritualiter natus est. Natus est enim de Spiritu sancto, ex virgine
              Maria: de Spiritu sancto, ut non esset in illo caro peccati; ex virgine autem Maria,
              ut esset in eo similitudo carnis peccati.</quote>
          </cit>
        </p>
        <p xml:id="UUyf3f-d1e424-d1e413">
          <ref corresp="#UUyf3f-d1e424-Qd1e423" xml:id="UUyf3f-d1e424-Rd1e415">Augustinus, <title>Contra quinque haereses</title>
          </ref>
          <cit>
            <quote xml:id="UUyf3f-d1e424-Qd1e423">Fusus est sanguis medici, et factum est
              medicamentum frenetici.</quote>
          </cit>
        </p>
        <p xml:id="UUyf3f-d1e424-d1e428">
          <ref corresp="#UUyf3f-d1e424-Qd1e438" xml:id="UUyf3f-d1e424-Rd1e430">Augustinus, in libro <title>de Pastoribus</title>
          </ref>
          <cit>
            <quote xml:id="UUyf3f-d1e424-Qd1e438">Ab omnibus tentationibus te eruet Dominus, si ab
              illo non recesserit cor tuum. Nam ad confortandum cor tuum, venit ille pati, venit
              ille mori, venit sputis illini, venit spinis coronari, venit opprobria sufferre, venit
              postremo ligno configi. Omnia haec ille pro te; tu nihil pro illo, sed pro te.</quote>
          </cit>
        </p>
        <p xml:id="UUyf3f-d1e424-d1e444">
          <ref corresp="#UUyf3f-d1e424-Qd1e454" xml:id="UUyf3f-d1e424-Rd1e446">Augustinus, <title>de Catechizandis rudibus</title>
          </ref>
          <cit>
            <quote xml:id="UUyf3f-d1e424-Qd1e454">Omnia bona terrena contempsit homo factus Dominus
              Jesus, ut contemnenda monstraret; et omnia terrena mala sustinuit, quae sustinenda
              praecepit, ut neque in illis quaereretur felicitas, neque in istis infelicitas
              timeretur.</quote>
          </cit>
        </p>
        <p xml:id="UUyf3f-d1e424-d1e459">
          <ref corresp="#UUyf3f-d1e424-Qd1e469" xml:id="UUyf3f-d1e424-Rd1e461">Augustinus, <title>de Praedestinatione divina</title>
          </ref>
          <cit>
            <quote xml:id="UUyf3f-d1e424-Qd1e469">Venit Filius Dei quaerere, quod perierat; sanare,
              quod aegrotabat; erigere, quod jacebat: potestatem habens dimittere peccata, quod non
              debebat, donare; quod ei debebatur, ignoscere.</quote>
          </cit>
        </p>
        <p xml:id="UUyf3f-d1e424-d1e474">
          <ref corresp="#UUyf3f-d1e424-Qd1e484" xml:id="UUyf3f-d1e424-Rd1e476">Augustinus, de <title>Ordine disciplinae</title>
          </ref>
          <cit>
            <quote xml:id="UUyf3f-d1e424-Qd1e484">Quod hoc nostri generis corpus tantus propter nos
              Deus assumere, atque agere dignatus est, quanto videtur vilius, tanto est clementia
              plenius, et a quadam ingeniosorum superbia longe lateque remotius.</quote>
          </cit>
        </p>
        <p xml:id="UUyf3f-d1e424-d1e489">
          <ref corresp="#UUyf3f-d1e424-Qd1e499" xml:id="UUyf3f-d1e424-Rd1e491">Augustinus, in <title>Epistola</title>
          </ref>
          <cit>
            <quote xml:id="UUyf3f-d1e424-Qd1e499">Ipsa virtus per inviolata matris virginea viscera
              membra infantis eduxit, quae postea per ostia clausa membra juvenis
              introduxit.</quote>
          </cit>
        </p>
        <p xml:id="UUyf3f-d1e424-d1e504">
          <ref corresp="#UUyf3f-d1e424-Qd1e514" xml:id="UUyf3f-d1e424-Rd1e506">Augustinus, <title>de verbis Domini</title>
          </ref>
          <cit>
            <quote xml:id="UUyf3f-d1e424-Qd1e514">Multos filios Dei unicus filius Dei emit sibi
              fratres sanguine suo, probavit reprobatus, redemit venditus, honorificavit injuriatus,
              vivificavit occisus. Dubitas quod dabit tibi bona sua, qui non dedignatus est
              suscipere mala tua?</quote>
          </cit>
        </p>
        <p xml:id="UUyf3f-d1e424-d1e519">
          <ref corresp="#UUyf3f-d1e424-Qd1e526" xml:id="UUyf3f-d1e424-Rd1e521">Augustinus, in sermone</ref>
          <cit>
            <quote xml:id="UUyf3f-d1e424-Qd1e526">Expalmatur, qui est vera palma victoriae; spinis
              coronatur, qui spinas peccatorum venit confringere; ligatur, qui solvit compeditos;
              ligno suspenditur, qui erigit elisos; aceto potatur fons vitae; disciplina caeditur
              magister aliorum; salus vulneratur; vita moritur; occidit ad tempus vitam mors, ut in
              perpetua vita occideretur mors.</quote>
          </cit>
        </p>
        <p xml:id="UUyf3f-d1e424-d1e532">
          <ref corresp="#UUyf3f-d1e424-Qd1e542" xml:id="UUyf3f-d1e424-Rd1e534">Isidorus, <title>de Summo Bono</title>
          </ref>
          <cit>
            <quote xml:id="UUyf3f-d1e424-Qd1e542">Christus, sicut peccatum, quod poena dignum est,
              non admisit, ita poenam peccati nostri suscepit: ut per indebitam poenam suam, debitam
              aboleret culpam nostram, ut per hoc amitteret diabolus quos reos tenebat, dum unum
              interfecerat, qui nihil peccati admiserat.</quote>
          </cit>
        </p>
        <p xml:id="UUyf3f-d1e424-d1e547">
          <ref corresp="#UUyf3f-d1e424-Qd1e557" xml:id="UUyf3f-d1e424-Rd1e549">Rabanus, in libro <title>de Laude Crucis</title>
          </ref>
          <cit>
            <quote xml:id="UUyf3f-d1e424-Qd1e557">Passio Christi coelum sustentat, mundum regit,
              tartarum perfodit. In ea confirmantur angeli, redimuntur populi, conteruntur inimici,
              stabiliuntur subsistentia, animantur viventia, conservantur sentientia, illustrantur
              intelligentia. Inde timor ductus a poena fideles liberat; tristitia salubris
              poenitentes a peccatis mundat; concupiscentia boni virtutum fructus germinat; gaudium
              vitae spe confidentes laetificat.</quote>
          </cit>
        </p>
        <p xml:id="UUyf3f-d1e424-d1e562">
          <ref corresp="#UUyf3f-d1e424-Qd1e572" xml:id="UUyf3f-d1e424-Rd1e564">Bernardus, <title>super Cantica</title>
          </ref>
          <cit>
            <quote xml:id="UUyf3f-d1e424-Qd1e572">In carne Christus et per carnem potenter ас
              patenter operatus est mira, locutus salubria, passus indigna. Per quae evidenter
              ostendit, quia ipse sit, qui potenter sed invisibiliter omnia condidisset, sapienter
              regeret, benigne protegeret.</quote>
          </cit>
        </p>
        <p xml:id="UUyf3f-d1e424-d1e577">
          <ref corresp="#UUyf3f-d1e424-Qd1e587" xml:id="UUyf3f-d1e424-Rd1e579">Bernardus, <title>super Cantica</title>
          </ref>
          <cit>
            <quote xml:id="UUyf3f-d1e424-Qd1e587">Frustra hujus saeculi sapientes de quatuor
              virtutibus cardinalibus tam multa disputaverunt, quas tamen apprehendere omnino
              nequiverunt, cum illum nescierunt, qui factus a Deo est nobis sapientia, docens
              prudentiam; et justitia, delicta donans; et sanctificatio, in exemplum temperantiae,
              continenter vivens; et redemptio, in exemplum patientiae fortiter moriens.</quote>
          </cit>
        </p>
        <p xml:id="UUyf3f-d1e424-d1e592">
          <ref corresp="#UUyf3f-d1e424-Qd1e602" xml:id="UUyf3f-d1e424-Rd1e594">Bernardus, <title>super Cantica</title>
          </ref>
          <cit>
            <quote xml:id="UUyf3f-d1e424-Qd1e602">Utrumque mihi es, Domine Jesu, et speculum
              patiendi, et praemium patientis: utrumque fortiter provocat ac vehementer
              accendit.</quote>
          </cit>
        </p>
        <p xml:id="UUyf3f-d1e424-d1e607">
          <ref corresp="#UUyf3f-d1e424-Qd1e617" xml:id="UUyf3f-d1e424-Rd1e609">Bernardus, <title>super Cantica</title>
          </ref>
          <cit>
            <quote xml:id="UUyf3f-d1e424-Qd1e617">
              <!--<i>-->An ignoras quia benignitas Dei ad poenitentiam te adducit<!--</i>-->? Ad hoc
              siquidem diu suspendit sententiam ultionis a contemnente, ut quandoque exhibeat
              remissionis gratiam in poenitente.</quote>
          </cit>
        </p>
        <p xml:id="UUyf3f-d1e424-d1e627">
          <ref corresp="#UUyf3f-d1e424-Qd1e637" xml:id="UUyf3f-d1e424-Rd1e629">Bernardus, <title>super Cantica</title>
          </ref>
          <cit>
            <quote xml:id="UUyf3f-d1e424-Qd1e637">Christus in carnis assumptione condescendit mihi;
              in culpae vitatione consuluit sibi; in mortis susceptione satisfecit Patri. Amicus
              dulcis, consiliarius prudens, adjutor fortis. Huic securus me credo, qui salvare me
              velit, noverit, atque possit.</quote>
          </cit>
        </p>
        <p xml:id="UUyf3f-d1e424-d1e642">
          <ref corresp="#UUyf3f-d1e424-Qd1e652" xml:id="UUyf3f-d1e424-Rd1e644">Bernardus, <title>super Cantica</title>
          </ref>
          <cit>
            <quote xml:id="UUyf3f-d1e424-Qd1e652">Jesus mel est in ore, melos in aure, jubilus in
              corde.</quote>
          </cit>
        </p>
        <p xml:id="UUyf3f-d1e424-d1e657">
          <ref corresp="#UUyf3f-d1e424-Qd1e667" xml:id="UUyf3f-d1e424-Rd1e659">Bernardus, <title>super Cantica</title>
          </ref>
          <cit>
            <quote xml:id="UUyf3f-d1e424-Qd1e667">Est inter oleum et nomen
              <!--<i>-->Jesus<!--</i>--> similitudo, in quibusdam qualitatibus olei, quod lucet,
              quod pascit, quod ungit: fovet ignem, nutrit carnem, lenit dolorem: lux, cibus,
              medicina. Vide idem de hoc nomine <!--<i>-->Jesu<!--</i>-->: lucet praedicatum, pascit
              recogitatum, lenit et ungit invocatum.</quote>
          </cit>
        </p>
        <p xml:id="UUyf3f-d1e424-d1e680">
          <ref corresp="#UUyf3f-d1e424-Qd1e690" xml:id="UUyf3f-d1e424-Rd1e682">Bernardus, <title>super Cantica</title>
          </ref>
          <cit>
            <quote xml:id="UUyf3f-d1e424-Qd1e690">Ego omnino fidenter, quod ex me mihi deest, usurpo
              mihi ex visceribus Domini; quoniam misericordia affluunt, nec desunt foramina per quae
              effluant. Foderunt manus ejus et pedes, latusque lancea perforaverunt, et per has
              rimas licet mihi sugere mel de petra, oleumque de saxo durissimo.</quote>
          </cit>
        </p>
        <p xml:id="UUyf3f-d1e424-d1e695">
          <ref corresp="#UUyf3f-d1e424-Qd1e705" xml:id="UUyf3f-d1e424-Rd1e697">Bernardus, <title>super Cantica</title>
          </ref>
          <cit>
            <quote xml:id="UUyf3f-d1e424-Qd1e705">Ego, fratres, ab ineunte mea conversione pro
              acervo meritorum, quae mihi deesse sciebam, mihi fasciculum hunc colligare, et inter
              ubera mea collocare curavi, collectum ex omnibus anxietatibus et amaritudinibus Domini
              mei: primum scilicet infantilium illatarum necessitatum; deinde laborum quos pertulit
              in praedicando, fatigationum in discurrendo, vigiliarum in orando, tentationum in
              jejunando, lacrymarum in compatiendo, insidiarum in colloquendo; postremo periculorum
              in falsis fratribus, convitiorum, sputorum, colaphorum, subsannationum,
              exprobrationum, clavorum, horumque similium.</quote>
          </cit>
        </p>
        <p xml:id="UUyf3f-d1e424-d1e710">
          <ref corresp="#UUyf3f-d1e424-Qd1e720" xml:id="UUyf3f-d1e424-Rd1e712">Bernardus, <title>super Cantica</title>
          </ref>
          <cit>
            <quote xml:id="UUyf3f-d1e424-Qd1e720">
              <!--<i>-->Petra refugium herinaciis<!--</i>-->, et revera refugium. Ubi enim est tuta
              firmaque requies infirmis, nisi in vulneribus Christi Salvatoris? Tanto illic securior
              habito, quanto ille potentior ad salvandum. Fremit mundus, premit corpus, insidiatur
              diabolus: non cado; fundatus enim sum supra firmam petram.</quote>
          </cit>
        </p>
        <p xml:id="UUyf3f-d1e424-d1e730">
          <ref corresp="#UUyf3f-d1e424-Qd1e740" xml:id="UUyf3f-d1e424-Rd1e732">Bernardus, <title>super Cantica</title>
          </ref>
          <cit>
            <quote xml:id="UUyf3f-d1e424-Qd1e740">
              <!--<i>-->Apud Dominum misericordia, et copiosa apud eum redemptio<!--</i>-->; prorsus
              copiosa, quia non gutta sanguinis, sed unda largiter per quinque partes corporis
              emanavit. <!--<i>-->Quid tibi debuit facere, et non fecit?<!--</i>--> illuminavit
              caecum, solvit mutum, reduxit erroneum, reconciliavit reum.</quote>
          </cit>
        </p>
        <p xml:id="UUyf3f-d1e424-d1e753">
          <ref corresp="#UUyf3f-d1e424-Qd1e763" xml:id="UUyf3f-d1e424-Rd1e755">Bernardus, <title>super Cantica</title>
          </ref>
          <cit>
            <quote xml:id="UUyf3f-d1e424-Qd1e763">Omnino propter mansuetudinem, quae in te
              praedicatur, currimus post te, Domine Jesu, audientes quod non spernas pauperem,
              peccatorem non horreas.</quote>
          </cit>
        </p>
        <p xml:id="UUyf3f-d1e424-d1e768">
          <ref corresp="#UUyf3f-d1e424-Qd1e778" xml:id="UUyf3f-d1e424-Rd1e770">Bernardus, <title>super Cantica</title>
          </ref>
          <cit>
            <quote xml:id="UUyf3f-d1e424-Qd1e778">Vult benignus dux devoti militis vultum et oculos
              in sua sustolli vulnera, ut illius ex hoc animum erigat, et exemplo sui reddat ad
              tolerandum fortiorem: enimvero non sentiet sua, dum illius vulnera intuebitur.</quote>
          </cit>
        </p>
        <p xml:id="UUyf3f-d1e424-d1e783">
          <ref corresp="#UUyf3f-d1e424-Qd1e793" xml:id="UUyf3f-d1e424-Rd1e785">Bernardus, in <title>Floribus</title>
          </ref>
          <cit>
            <quote xml:id="UUyf3f-d1e424-Qd1e793">
              <!--<i>-->Sitio<!--</i>-->, inquit Dominus. Domine, quid sitis? ergone te plus cruciat
              sitis, quam crux? De cruce siles, et de siti clamas: <!--<i>-->Sitio<!--</i>-->. Quid?
              vestram fidem, vestram salutem, vestrum gaudium: plus animarum vestrarum, quam
              corporis mei cruciatus me tenet.</quote>
          </cit>
        </p>
        <p xml:id="UUyf3f-d1e424-d1e806">
          <ref corresp="#UUyf3f-d1e424-Qd1e816" xml:id="UUyf3f-d1e424-Rd1e808">Bernardus, in <title>Floribus</title>
          </ref>
          <cit>
            <quote xml:id="UUyf3f-d1e424-Qd1e816">Quid tibi respondeam, Domine? quid loquar, aut
              quid retribuam? Fecisti mihi de corpore tuo speculum animae meae.</quote>
          </cit>
        </p>
        <p xml:id="UUyf3f-d1e424-d1e821">
          <ref corresp="#UUyf3f-d1e424-Qd1e828" xml:id="UUyf3f-d1e424-Rd1e823">Bernardus, in sermonibus</ref>
          <cit>
            <quote xml:id="UUyf3f-d1e424-Qd1e828">Exinanivit Christus semetipsum, formam servi
              accipiens. Filius erat, et factus est tanquam servus. Nec solam formam servi accepit,
              ut subesset; sed etiam mali servi, ut vapularet; et servi peccati, ut poenam solveret,
              cum culpam non haberet.</quote>
          </cit>
        </p>
        <p xml:id="UUyf3f-d1e424-d1e834">
          <ref corresp="#UUyf3f-d1e424-Qd1e841" xml:id="UUyf3f-d1e424-Rd1e836">Bernardus, in sermonibus</ref>
          <cit>
            <quote xml:id="UUyf3f-d1e424-Qd1e841">In passione Domini tria specialiter convenit
              intueri: opus, modum, causam. Nam in opere quidem patientia; in modo humilitas; in
              causa charitas commendatur.</quote>
          </cit>
        </p>
        <p xml:id="UUyf3f-d1e424-d1e846">
          <ref corresp="#UUyf3f-d1e424-Qd1e853" xml:id="UUyf3f-d1e424-Rd1e848">Bernardus, in sermonibus</ref>
          <cit>
            <quote xml:id="UUyf3f-d1e424-Qd1e853">Quam dulciter, Domine Jesu Christe, cum hominibus
              conversatus es! quam abundanter multa et magna bona hominibus largiri dignatus es!
              quam fortiter tam indigna, quam aspera, pro hominibus passus es: ita ut liceat sugere
              mel de petra, oleumque de saxo durissimo: duro ad verba, duriore ad verbera, durissimo
              ad horrenda crucis supplicia!</quote>
          </cit>
        </p>
        <p xml:id="UUyf3f-d1e424-d1e858">
          <ref corresp="#UUyf3f-d1e424-Qd1e865" xml:id="UUyf3f-d1e424-Rd1e860">Bernardus, in sermonibus</ref>
          <cit>
            <quote xml:id="UUyf3f-d1e424-Qd1e865">Vide nunc opera Domini, quae posuit prodigia super
              terram, flagellis caesus, spinis coronatus, clavis confossus, affixus patibulo,
              opprobriis saturatus; omnium tamen dolorum immemor, ait: <title>Pater, ignosce
                illis</title>.</quote>
          </cit>
        </p>
        <p xml:id="UUyf3f-d1e424-d1e873">
          <ref corresp="#UUyf3f-d1e424-Qd1e880" xml:id="UUyf3f-d1e424-Rd1e875">Bernardus, in sermonibus</ref>
          <cit>
            <quote xml:id="UUyf3f-d1e424-Qd1e880">Videns Deus homines omnino carnales effectos,
              tantum eis dulcedinis in carne exhibuit, ut durissimi cordis sit quisquis eum toto
              affectu non diligit.</quote>
          </cit>
        </p>
        <p xml:id="UUyf3f-d1e424-d1e885">
          <ref corresp="#UUyf3f-d1e424-Qd1e892" xml:id="UUyf3f-d1e424-Rd1e887">Bernardus, in sermonibus</ref>
          <cit>
            <quote xml:id="UUyf3f-d1e424-Qd1e892">An trepidas ad Christum accedere? Frater tuus est,
              caro tua, per omnia tentatus absque peccato, ut misericors fieret.</quote>
          </cit>
        </p>
        <p xml:id="UUyf3f-d1e424-d1e897">
          <ref corresp="#UUyf3f-d1e424-Qd1e904" xml:id="UUyf3f-d1e424-Rd1e899">Bernardus, in sermonibus</ref>
          <cit>
            <quote xml:id="UUyf3f-d1e424-Qd1e904">Quis cogitare suffecerit qualiter Dominus
              praevenerit nos, venerit ad nos, subvenerit nobis? Singularis illa majestas voluit
              mori, ut viveremus; servire, ut regnaremus; exulare, ut repatriaremur; et usque ad
              servilissima opera inclinata est, ut constitueret nos super omnia opera sua.</quote>
          </cit>
        </p>
        <p xml:id="UUyf3f-d1e424-d1e910">
          <ref corresp="#UUyf3f-d1e424-Qd1e920" xml:id="UUyf3f-d1e424-Rd1e912">Anselmus, in libro <title>Cur Deus homo</title>
          </ref>
          <cit>
            <quote xml:id="UUyf3f-d1e424-Qd1e920">Quatuor modis potest Deus facere hominem: aut de
              viro et femina, sicut assiduus demonstrat usus; aut nec de viro nec de femina, sicut
              creavit Adam; aut de viro sine femina, sicut fecit Evam; aut de femina sine viro, quod
              nondum fecit. Ut igitur hunc quoque modum probet suae subjacere potestati, et hoc ad
              ipsum opus dilatum esse nihil convenientius, quam ut de femina sine viro assumeret
              humanitatem. Utrum autem de virgine, aut de non virgine dignius hoc fiat, non est opus
              disputare; sed sine omni dubitatione asserendum est, quia de virgine nasci Deum
              oportebat.</quote>
          </cit>
        </p>
        <p xml:id="UUyf3f-d1e424-d1e925">
          <ref corresp="#UUyf3f-d1e424-Qd1e935" xml:id="UUyf3f-d1e424-Rd1e927">Bernardus, <title>in Adventu Domini</title>
          </ref>
          <cit>
            <quote xml:id="UUyf3f-d1e424-Qd1e935">Si personam advenientis intueor, non capio
              excellentiam majestatis. Si attendam ad quos venerit, dignitatem magnitudinis
              expavesco.</quote>
          </cit>
        </p>
        <p xml:id="UUyf3f-d1e424-d1e940">
          <ref corresp="#UUyf3f-d1e424-Qd1e950" xml:id="UUyf3f-d1e424-Rd1e942">Bernardus, <title>in Adventu Domini</title> et
            sequitur</ref>
          <cit>
            <quote xml:id="UUyf3f-d1e424-Qd1e950">Venit universitatis Creator et Dominus ad homines;
              venit medicus ad aegrotos, redemptor ad venditos, ad errantes via, ad mortuos vita;
              venit non perdere, sed salvare; solvere, non ligare.</quote>
          </cit>
        </p>
        <p xml:id="UUyf3f-d1e424-d1e955">
          <ref corresp="#UUyf3f-d1e424-Qd1e965" xml:id="UUyf3f-d1e424-Rd1e957">Bernardus, <title>in Adventu Domini</title>
          </ref>
          <cit>
            <quote xml:id="UUyf3f-d1e424-Qd1e965">Priusquam appareret Dei humanitas, latebat ejus
              benignitas. Apparuit enim ejus potentia in rerum creatione; apparebat autem sapientia
              in earum gubernatione: sed benignitas misericordiae maxime apparuit in humanitate.
              Apparuit gratia Dei Salvatoris.</quote>
          </cit>
        </p>
        <p xml:id="UUyf3f-d1e424-d1e970">
          <ref corresp="#UUyf3f-d1e424-Qd1e977" xml:id="UUyf3f-d1e424-Rd1e972">Nota</ref>
          <cit>
            <quote xml:id="UUyf3f-d1e424-Qd1e977">Quantumcumque te dejeceris, humilior Christo non
              eris. Esto quod pedibus incedas, fusca tunica vestiaris, pauperibus aequeris, cellam
              pauperum dignanter introeas: sis caecorum oculus, pes claudorum, manus debilium, aquam
              ipse comportes, ligna conscindas, focum extrahas: ubi vinculum? ubi sputum? ubi
              alapae? ubi flagellum? ubi patibulum? ubi mors?</quote>
          </cit>
        </p>
      </div>
    </body>
  </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>De contemplatione</title>
        <author>Ps-Bonaventure</author>
        <editor>Christopher Nighman</editor>
        <respStmt>
          <name xml:id="JW">Jeffrey C. Witt</name>
          <resp>TEI encoder; Contribution to source identification</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>De contemplatione</title>
          <date when="2019-08-13">August 13, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-08-13" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="UUyf3f-d1e43681">
        <head xml:id="UUyf3f-d1e43681-Hd1e99" type="question-title">De contemplatione</head>
        <p xml:id="UUyf3f-d1e43681-d1e102">
          <ref corresp="#UUyf3f-d1e43681-Qd1e112" xml:id="UUyf3f-d1e43681-Rd1e104">Gregorius, <title>super Ezechielem</title>
          </ref>
          <cit>
            <quote xml:id="UUyf3f-d1e43681-Qd1e112">Contemplativa vita est, charitatem quidem Dei et
              proximi tota mente retinere, ab exteriori actione quiescere, soli desiderio Conditoris
              inhaerere: ut nihil jam agere libeat, sed calcatis curis omnibus ad videndam faciem
              sui Creatoris animus inardescat: ita ut jam noverit carnis corruptibilis pondus cum
              moerore portare, totisque desideriis appetere illis hymnidicis angelorum choris
              interesse, admisceri coelestibus civibus, de aeterna in conspectu Dei incorruptione
              gaudere.</quote>
          </cit>
        </p>
        <p xml:id="UUyf3f-d1e43681-d1e117">
          <ref corresp="#UUyf3f-d1e43681-Qd1e127" xml:id="UUyf3f-d1e43681-Rd1e119">Gregorius, <title>super Ezechielem</title>
          </ref>
          <cit>
            <quote xml:id="UUyf3f-d1e43681-Qd1e127">Primus contemplationis gradus est, ut mens se ad
              se colligat; secundus, ut videat, qualis est collecta; tertius, ut super semetipsam
              surgat, ac se contemplationi auctoris invisibilis intendendo subjiciat. Sed se ad se
              nullo modo colligit, nisi prius didicerit terrenarum atque coelestium imaginum
              phantasmata ab oculis mentis compescere, quidquid de visu, quidquid de auditu,
              quidquid de odoratu, quidquid de tactu et gustu corporeo cogitationi ejus occurrerit,
              respuere atque calcare; et se talem quaerat intus, qualis sine istis est.</quote>
          </cit>
        </p>
        <p xml:id="UUyf3f-d1e43681-d1e132">
          <ref corresp="#UUyf3f-d1e43681-Qd1e142" xml:id="UUyf3f-d1e43681-Rd1e134">Bernardus, <title>de Consideratione</title>
          </ref>
          <cit>
            <quote xml:id="UUyf3f-d1e43681-Qd1e142">Potest contemplatio diffiniri: Verus intuitus
              animi de quacumque re, seu apprehensio veri non dubia.</quote>
          </cit>
        </p>
        <p xml:id="UUyf3f-d1e43681-d1e147">
          <ref corresp="#UUyf3f-d1e43681-Qd1e157" xml:id="UUyf3f-d1e43681-Rd1e149">Bernardus, <title>de Consideratione</title>
          </ref>
          <cit>
            <quote xml:id="UUyf3f-d1e43681-Qd1e157">Contemplationis species quatuor sunt. Prima et
              maxima contemplatio est admiratio divinae majestatis. Haec requirit cor purgatum, ut a
              vitiis liberum, atque exoneratum peccatis, facile ad superna levet, interdum quoque
              per aliquas morulas stupore et ecstasi suspensum teneat admirantem. Secunda autem
              necessaria est huic: est enim intuens judicia Dei, quo sane pavido aspectu dum
              vehementius concutit intuentem, fugat vitia, fundat virtutes, initiat sapientiam,
              humilitatem servat. Virtutum siquidem bonum quoddam et stabile fundamentum, humilitas
              nempe, si nutet, illa virtutum aggregatio non nisi ruina est. Tertia contemplatio
              occupatur vel potius otiatur circa memoriam beneficiorum; et ne dimittat ingratum,
              sollicitat amantem ad amorem benefactoris. De talibus dicit Propheta:
              <!--<i>-->Memoriam abundantiae suavitatis tuae eructabunt<!--</i>-->. Quarta, quae
              retro sunt obliviscens in sola requiescit expectatione promissorum, quae cum sit
              meditatio aeternitatis, siquidem quae promittuntur aeterna sunt, longanimitatem animi,
              et perseverantiae dat vigorem. Puto, jam facile est quatuor nostra haec illis quatuor
              Apostoli assignare: dum <!--<i>-->longitudinem<!--</i>--> comprehendit meditatio
              promissorum; <!--<i>-->latitudinem<!--</i>-->, recordatio beneficiorum;
              <!--<i>-->sublimitatem<!--</i>-->, contemplatio majestatis;
              <!--<i>-->profundum<!--</i>-->, inspectio judiciorum.</quote>
          </cit>
        </p>
        <p xml:id="UUyf3f-d1e43681-d1e183">
          <ref corresp="#UUyf3f-d1e43681-Qd1e193" xml:id="UUyf3f-d1e43681-Rd1e185">Bernardus, in <title>Meditationibus</title>
          </ref>
          <cit>
            <quote xml:id="UUyf3f-d1e43681-Qd1e193">Viscus contemplationis est amor possessionum,
              affectus cognationis, cupiditas honoris et voluptas carnis: quibus anima inviscatur et
              irretitur, ut non pennis contemplationis per plateas supernae Sion discurrere
              possit.</quote>
          </cit>
        </p>
        <p xml:id="UUyf3f-d1e43681-d1e198">
          <ref corresp="#UUyf3f-d1e43681-Qd1e208" xml:id="UUyf3f-d1e43681-Rd1e200">Bernardus, <title>super Cantica</title>
          </ref>
          <cit>
            <quote xml:id="UUyf3f-d1e43681-Qd1e208">Excedente anima, et si non vita, certe vitae
              sensu, necesse est etiam ut nec vitae tentatio sentiatur. <!--<i>-->Quis<!--</i>-->
              ergo <!--<i>-->dabit mihi pennas sicut columbae, et volabo et requiescam?<!--</i>-->
              Utinam hac morte ego frequenter cadam, ut evadam laqueos mortis!</quote>
          </cit>
        </p>
        <p xml:id="UUyf3f-d1e43681-d1e221">
          <ref corresp="#UUyf3f-d1e43681-Qd1e231" xml:id="UUyf3f-d1e43681-Rd1e223">Seneca, in <title>Epistola</title>
          </ref>
          <cit>
            <quote xml:id="UUyf3f-d1e43681-Qd1e231">Quantum potes, propera, quo diutius frui
              emendato animo et composito possis: frueris quidem, dum emendas, etiam dum componis;
              alia tamen illa voluptas est, quae percipitur a contemplatione mentis ab omni labe
              purae et splendidae.</quote>
          </cit>
        </p>
        <p xml:id="UUyf3f-d1e43681-d1e236">
          <ref corresp="#UUyf3f-d1e43681-Qd1e246" xml:id="UUyf3f-d1e43681-Rd1e238">Seneca, in <title>Epistola</title>
          </ref>
          <cit>
            <quote xml:id="UUyf3f-d1e43681-Qd1e246">Subsilire in coelum ex angulo licet: exsurge
              modo, et te quoque dignum Deo finges, et non auro, non argento: non potest ex hac
              materia imago Deo exprimi similis.</quote>
          </cit>
        </p>
      </div>
    </body>
  </text>
</TEI>